---
layout: default
title: Isokurk facade circulair
parent: "#experiment"
---

In deze opbouw wordt gebruik gemaakt van Isokurk, geëxpandeerde kurkplaten. De platen bestaan uit 100% natuurlijke kurkkorrels, deze worden vermalen en geëxpandeerd. De natuurlijke harsen aanwezig in het materiaal verzorgen de binding tussen de losse korrels, waardoor er geen toevoeging is van lijmen. Een prachtig materiaal in zijn eenvoud en uiteraard ook zijn technische eigenschappen.

Kurk is ongevoelig voor vocht en kan dus als gevelbekleding worden toegepast. ALs isolatiemateriaal is het heel gunstig, enerzijds omwille van de relatief goeie isolatiewaarde (λ=0,040-0,042 W/m.K), maar vooral ook door de hoge warmteopslagcapaciteit (1.670 J/kg.K). Dit is een eigenschap die vaak wordt doodgezwegen, aangezien gangbare isolatiematerialen zoals bv. PUR (130 J/kg.K) hier heel slecht op scoren. De warmteopslagcapaciteit van kurk is hoger dan die van baksteen en komt ongeveer overeen met die van kalk-zandsteen. Dit materiaal zal dus heel geschikt zijn om de warmte zo lang mogelijk buiten te houden in de zomer. Iets wat des te belangrijker omwille van de meer talrijke hittegolven.

![Isokurk facade & Plato Vuren regelwerk](https://filedn.com/lj67qC0hliH44v76dOIV97H/rondomhout/2020%2004%20Cork%20facade/Cork-facade-1.jpg)

In deze opbouw werd de facade-kurk (40mm met liplas) mechanisch bevestigd aan de gevel door middel van een houten voorzetstructuur. De houten voorzetstructuur is uitgevoerd in Plato Vuren (thermisch behandeld constructiehout). Het verticale lijnenspel kan tevens ook de basis vormen voor een klimstructuur voor planten.

![Isokurk facade overzicht](https://filedn.com/lj67qC0hliH44v76dOIV97H/rondomhout/2020%2004%20Cork%20facade/Cork-facade-3.jpg)

Aangezien het hier om een renovatie gaat, werd er gekozen om de onderste kurk laag (100mm) met een kalkmortel te verankeren. Dit vergemakkelijkt het vochttransport tussen de muur en de dampopenisolatie. Hierdoor zal vocht makkelijker een weg banen naar buiten.

***

> ***Leveranciers**: [Eurabo](https://www.eurabo.be/nl) (Isokurk, Plato Vuren)*
